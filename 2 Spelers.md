Deze regels kunnen gebruikt worden voor het basisspel, Zeevaarders en Steden & Ridders en in een aantal gevallen hebben wij ze ook al gebruikt voor Kooplieden & Barbaren en voor een aantal scenarios.

De regels zijn geschreven alsof er met Zeevaarders EN Steden & Ridders wordt gespeeld. Onderdelen die specifiek voor een van de 2 uitbreidingen zijn worden als volgt aangegeven:   
\- *Tekst in Italic heeft betrekking op Zeevaarders*   
\- **Tekst in Bold heeft betrekking op Steden & Ridders** 

Alle regels van de gekozen spelvariant zijn van toepassing met de volgende aanpassingen: 

\* Opzetten van het spel   
\- Spreek af hoeveel punten er nodig zijn om te winnen. Dit hangt natuurlijk af van welke uitbreidingen en/of scenarios er in het spel opgenomen zijn   
\- Gebruik 1 van de ongebruikte kleuren als pseudo speler   
\- Zet 2 dorpen voor de pseudo speler tegenover elkaar op het speelveld op de 2de ring van het eiland (de 1ste ring grenst aan zee, de 2de ring is 1 tegel landinwaarts)   
\- Zet dan volgens de standaard regels de dorpen/steden van de spelers 

\* Dobbelen   
Elke beurt bestaat uit 2 worpen. Deze worpen mogen NIET hetzelfde getal opleveren (als de 2de keer hetzelfde getal als de 1ste keer gegooid wordt, wordt er overgegooid). In de eerste beurt krijgen alleen de echte spelers grondstoffen **en handelswaren** (dus niet voor de pseudo speler) en mag de active speler ruilen, kopen *of varen*en een ontwikkelingskaart spelen **(in geval van steden en ridders kunnen dat er meerdere zijn)**. De 2de worp levert alleen grondstoffen **en handelswaren** op. De 2 echte spelers krijgen hun eigen grondstoffen maar ditmaal krijgt de speler die aan de beurt is daar ook nog de grondstoffen **en handelswaren** van de pseudo speler bij. De active speler mag nu echter niet ruilen, bouwen *of varen* en de volgende speler is aan de beurt. 

\* Een 7 gegooid   
Er kan worden afgesproken dat het aantal kaarten wat iemand in zijn/haar hand mag hebben, als er een 7 wordt gegooid, verhoogd wordt van 7 naar 9\. Ook kunnen de stadsmuren van Steden & Ridders gebruikt worden indien het geen Steden & Ridders spel is.   
\- Een 7 in de eerste worp: De speler volgt de standaard regels voor het verplaatsen van de rover*/zeerover*   
\- Een 7 in de tweede worp: De speler volgt de standaard regels voor het verplaatsen van de rover*/zeerover* met als uitzondering dat de gestolen grondstof **of handelswaar** teruggaat naar de bank 

\* Bouwen   
Indien een speler in zijn beurt iets bouwt, dan moet voor de pseudo speler hetzelfde gebouwd worden. Mocht dat niet kunnen dan dient er iets anders gebouwd te worden aan de hand van het volgende overzicht:   
\- Indien de pseudo speler geen stad kan plaatsen wordt er een dorp geplaatst   
\- Indien de pseudo speler geen dorp kan plaatsen wordt er een straat geplaatst   
\- Indien de pseudo speler geen straat kan plaatsen dan *dient er een schip geplaatst te worden als ook dat niet kan* wordt er niets geplaats   
*\- Indien de pseudo speler geen schip kan plaatsen dan dient er een straat geplaatst te worden als ook dat niet kan wordt er niets geplaats*   
\- Stadsmuren hoeven niet bij de pseudo speler geplaatst te worden   
**\- Indien een speler een ridder koopt of opwaardeert mag hij/zij kiezen of er voor de pseudo speler een nieuwe ridder bijkomt of dat er een ridder opgewaardeert wordt. Is geen van beide mogelijk dan wordt er een straat geplaatst. Een ridder mag pas worden opgewaardeerd naar machtig als minstens 1 van de 2 spelers dit ook mag doen. LET OP\!\!\! Als ridders opgewaardeerd of geactiveerd worden via een ontwikkelingskaart volgt daar GEEN actie op voor de pseudo speler** 

\* Langste handelsroute   
Indien de pseudo speler de langste handelsroute (\> 5)heeft, dan krijgt hij de kaart “Langste handelsroute”. 

**\* Barbarenaanval (Steden & Ridders)**   
**Indien de pseudo speler alleen de meeste ridders heeft en de spelers overwinnen de barbaren, krijgt de pseudo speler een “Redder van Catan” kaart.** 

Met deze regels is het dus (theoretisch) mogelijk dat de pseudo speler het spel wint\! Zeker als ook “de Havenmeester”, “Specialisten van Catan” en/of “De Diamanten van Catan” bij het spel gebruikt worden. (zie hier onder) 

Overige uitbreidingen van Catan en de 2-speler regels:   
\* Effecten van Kooplieden & Barbaren op de pseudo speler:   
\- Gebeurtenissen op Catan: Deze variant kan worden toegepast voor 2 spelers met een aanpassing op de hierboven genoemde regels: Er mag nu WEL 2 keer in dezelfde beurt hetzelfde getal getrokken worden   
\- De vriendelijke struikrover: Deze variant kan zonder verdere aanpassingen worden toegepast voor 2 spelers   
\- De havenmeester: Deze variant kan net als de “Langste Handelsroute” worden toegepast voor de pseudo speler   
\- De vissers van Catan: Deze variant kan ook voor 2 spelers gebruikt worden. Ook hier geldt, alleen in de 2de worp leveren dorpen en steden van de pseudo speler vissen op voor degene die geworpen heeft   
\- De rivieren van Catan: Hiervoor heb ik nog geen goede 2 speler variant verzonnen   
\- De trektocht: Deze variant kan zonder verdere aanpassingen worden toegepast voor 2 spelers   
\- De barbarenoverval: Voeg de additionele regels voor 2 spelers aan de hierboven beschreven regels toe maar laat regels over de handelsfiches achterwegen   
\- Kooplieden en Barbaren: Voeg de additionele regels voor 2 spelers aan de hierboven beschreven regels toe maar laat regels over de handelsfiches achterwegen 

\* Effecten van scenarios op de pseudo speler:   
\- De Specialisten van Catan: Indien de pseudo speler van een grondstof de meerderheid heeft dan krijgt hij de specialistenkaart voor die grondstof en het bijbehorende overwinningspunt   
\- De Diamanten van Catan: Als de pseudo speler een schip bij een of meer diamantpunten heeft zijn de diamanten die dat schip zou ontvangen altijd voor de pseudo speler.   
\- De vissers van Catan: Deze variant kan ook voor 2 spelers gebruikt worden. Ook hier geldt, alleen in de 2de worp leveren dorpen en steden van de pseudo speler vissen op voor degene die geworpen heeft   
\- De Kolonien van Catan, De Woestijnruiters van Catan. Het Grote Kanaal van Catan, De Wonderen van Catan: Hiervoor heb ik nog geen goede 2 speler variant verzonnen
